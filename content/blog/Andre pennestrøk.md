# Den jævla introen

*En refleksjon om skam fnising -- og en podkast jeg helst ville klippe
bort.*

*\*
For noen år siden glemte jeg min egen 30-årsdag.\
Det var ikke før medtreneren min pekte på en sjokolade på hodeputen i
Tyrkia, at det slo meg.\
En liten gest fra hotellet -- og en stor glipp fra meg.

Forrige lørdag var det blodig alvor. Min bedre halvdel skulle feires.

Men nok om merkedager.\
Dette handler om noe helt annet:

**Hva skjer når man mister fotfestet -- uten at noe egentlig gikk
galt?**

**\**
Før bursdagsfeiringen startet, hadde jeg den samme plan som jeg har
nesten hver dag:\
Bruke noen timer på å utvikle meg selv -- sammen med andre.

Når jeg føler meg hel -- uten noen kunstig oppdeling mellom kropp, sinn
og sjel à la Descartes -- da jobber jeg best.

------------------------------------------------------------------------

Jeg har brukt store deler av mitt voksne liv på å forstå hva det betyr.\
Alene og samme med andre.

Det har ført meg til bøker, samtaler og studier -- en mastergrad i
trening, coaching og idrettspsykologi -- og til arbeid med mennesker i
alle aldre, fra barnehage til toppidrett.

**En ting har stått fast:**\
Utvikling skjer best når den deles.

------------------------------------------------------------------------

Som vanlig skulle jeg begynne dagen med det jeg fryktet mest. Jeg skulle
lage en reel.

Målet var å bruke reelen til å lansere nettsiden som jeg og min bror
hadde laget, med planer om ukentlig nyhetsbrev.\
Ambisjonen for nettsiden var større, men akkurat denne videoen var ment
som første steg.

------------------------------------------------------------------------

Nå -- mens jeg skriver dette -- innser jeg at videoen fortsatt ikke er
laget.

**Igjen. Beklager, lillebror.**

Men dette handler ikke om prokrastinering.\
Det handler om hva som kom i veien den lørdagsmorgenen.

En følelse: **skam.**\
En uro i brystet.

Rastløshet, til tross for at jeg nettopp hadde stått opp.

Jeg kjente det som en dirrende energi som ikke ville slippe taket --
uklar og insisterende, uten at jeg forsto hvorfor.

------------------------------------------------------------------------

Ironisk nok:\
De foregående dagene hadde jeg vært produktiv.

Torsdag spilte jeg inn og publiserte en podkastepisode om
tilstedeværelse.\
Fredag delte jeg smakebiter fra den.

Alt burde føltes bra.\
Men da jeg dro frem tegnebrettet mitt for å notere tanker, kom det for
en dag:

**Introen til episoden hadde vært \... bæsj.**\
Bokstavelig talt. Nummer to. Avføring.

------------------------------------------------------------------------

Hadde vi blitt en sånn type podkast?\
Vi tullet med det under opptak, men slik det traff meg første gang --
traff det meg igjen nå:

**«Det er alltid litt sannhet i kødd»**

Men samtalen var ikke bare tull. Vi snakket faktisk om bæsjing som et
sosialt fenomen:

Hvorfor gjør vi det alltid alene?

Haakon -- medpodderen min -- fortalte at dattera på tre insisterer på å
ha selskap på do.\
Hun er fullstendig bevisst på det.

Jeg selv liker å kle på meg sammen med andre.

**Begge situasjonene peker på det samme:**\
Et ønske om tilstedeværelse. Å være i nuet, sammen.

------------------------------------------------------------------------

Å snakke om bæsj er tabubelagt.\
Og jeg står fortsatt for at vi bør snakke mer om det som er stigmatisert
-- i teorien.

Men i praksis?\
Det føltes ukomfortabelt.

Og midt i alt dette dukket det opp en annen følelse:

**Glede.**

En fnisete, nesten rampete glede -- tanken på å inspirere noen til å
slippe kontrollen et øyeblikk.

Men det var skammen som dominerte.\
Jeg skammet meg også over at jeg skammet meg.

------------------------------------------------------------------------

Mot slutten av refleksjonen snakket jeg med en veiviser -- en likemann
jeg samtidig ser opp til.\
Han er lenger fremme i det å skape innhold med utvikling i fokus. En
rollemodell -- ikke fordi han er perfekt, men fordi han er ærlig om
reisen dit.

------------------------------------------------------------------------

Jeg delte ikke bare følelsen av skammen.\
Jeg delte også frykten -- det vi så fint kaller imposter-syndrom.

**Hvem er jeg egentlig til å snakke om bevissthet og tilstedeværelse?**\
Og enda verre -- i sammenheng med bæsj?

------------------------------------------------------------------------

Han hadde kjent på det samme.\
Og det er rart hvor mye lindring det finnes i andres indre uro.

Likevel følte jeg meg ikke bedre.

Jeg kjente på en slags svakhet:\
At jeg trengte noen andre for å få kjenne lettelse.\
At andres ubehag måtte eksistere for at jeg -- hele meg -- skulle føle
ro.

------------------------------------------------------------------------

Men kanskje handler det ikke om å bli uavhengig.\
Kanskje handler det ikke engang om å være helt selvstendig*.*

**Kanskje handler det om gjensidig avhengighet*.***

***\***
Et sted har jeg lest det før, uten at jeg husker hvor.

Men jeg vet at Simon Sinek snakker om å finne sin «Why».

**Min «Why» akkurat nå er dette: *\***
«Å utvikle meg selv sammen med andre, med ønske om å inspirere flere»

***\***
Vi er ikke skapt for å leve alene.\
Og dagens læring har vært enkel:\
**Det er gjennom nysgjerrighet -- sammen med andre -- at jeg virkelig
vokser.**
